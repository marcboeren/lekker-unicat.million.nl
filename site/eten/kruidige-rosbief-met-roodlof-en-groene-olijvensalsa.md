---
type: eten

title: Kruidige rosbief met roodlof en groene olijvensalsa
slug: kruidige-rosbief-met-roodlof-en-groene-olijvensalsa
date: "2025-06-30"
description: Goede combinatie
image: /files/eten/kruidige-rosbief-met-roodlof-en-groene-olijvensalsa.jpg

bereidingstijd: 1 uur
voorbereiding: oven voorverwarmen 150°C, vlees op kamertemperatuur
personen: 4
keuken: None
waardering: ❤️❤️❤️❤️
soort:
- vlees
tags:


---

## Ingrediënten

*voor 4 personen*

* rosbief, 800 g
* dijon mosterd, 2 el
* kaneelpoeder, 1 el
* laurierblad, 6
* zoethout, 1 stokje
* roomboter
* kruimige aardappel, 1.5 kg, in blokjes
* extra vierge olijfolie
* volle melk, 100 ml
* knoflook, 4 tenen, gepeld
* groene olijven zonder pit, 100 g, fijn gesneden
* taggiasche olijven, 50 g, fijn gesneden
* kappertjes, fijn gesneden
* mini augurk, 8, fijn gesneden
* rode port, 200 ml
* rietsuiker, 2 el
* roodlof, 4 stronken

## Bereiding

Haal het vlees 20 minuten voor het bereiden uit de koelkast. Wrijf de rosbief in met mosterd, masseer het goed in. Bestrooi rondom met kaneelpoeder, wat zout en peper, en druk goed aan.


Verwarm de oven voor op 150°C. 


Braad het vlees op hoog vuur aan totdat het rondom bruin is. Leg het vlees met de laurierblaadjes en het gekneusde takje zoethout en het braadvocht in een braadslee. Zet dit 45 minuten in de oven. Pak de rosbief in zilverfolie en laat minimaal 5 minuten rusten.

Kook de aardappelen met de knoflook in water met een beetje zeezout. Giet af (bewaar wat vocht) en pureer ze. Breng de melk aan de kook. Voeg die daarna al roerende toe aan de puree. Voeg olijfolie toe en roer tot een smeuïge puree, breng op smaak met wat peper. Het kookvocht kun je gebruiken als de puree iets te dik is.

Meng de olijven en augurkjes en kappertjes en wat olijfolie tot een salsa.

Kook in een brede platte pan de rode port met de suiker in ongeveer 6 minuten tot het licht stroperig is.

Halveer de roodlof over de lengte. Bak ze in wat olijfolie op de platte kant. Voeg de portsiroop toe en laat dit 1 minuut karamelliseren op middelhoog vuur.

Warm de aardappel-knoflook mousseline op.

Verdeel over de borden en schep de olijvensalsa erbij. Eet smakelijk!


#### Bron

24Kitchen


