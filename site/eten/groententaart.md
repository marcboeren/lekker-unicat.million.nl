---
type: eten

title: Groententaart
slug: groententaart
date: "2025-06-30"
description: Panada di verdure
image: /files/eten/groententaart.jpg

bereidingstijd: 1 uur 30 minuten
voorbereiding: deeg maken en 30 min laten rusten, oven voorverwarmen 180°C
personen: 4
keuken: None
waardering: ❤️❤️❤️
soort:
- groenten
tags:


---

## Ingrediënten

*voor 4 personen*

* bloem, 500 g
* olijfolie, 40 ml
* groenten, bv aubergine, courgette, aardappel, wortel, doperwtjes, boontjes, uien, 600 g, in stukjes
* knoflook, 1 teen, uitgeperst
* peperoncini olie
* tomatensaus, 4 el
* ei, 1
* lauwwarm water, 250 ml
* olijfolie
* zout en peper

## Bereiding

Zeef de bloem en meng heel goed met 225-250 ml lauwwarm water. Voeg de 40 ml olijfolie plus wat zout toe. Kneed goed tot je een soepel, elastisch deeg hebt. Laat dit 30 minuten rusten in de koelkast.

Verwarm de oven voor op 180°C.

Bak alle groenten in wat olijfolie beetgaar, eerst de hardere groenten, later de zachtere toevoegen. Ze mogen niet te zacht worden. Breng op smaak met zout, peper, knoflook, en peperoncini olie.

Verdeel het deeg in twee delen, voor de bodem iets meer dan voor het deksel. Rol het bodemdeel uit tot een cirkel van ca. 28 cm Ø en 2-2,5 mm dik. Bekleed de bodem en zijkanten van een springvorm met het deeg.

Vul de taart met de groenten en doe hier de tomatensaus overheen.

Rol de rest van het deeg uit voor het deksel en dek de taart hiermee af. Snijd overtollig deeg weg. Klop het ei los met een eetlepel water en bestrijk het deksel hiermee.

Bak de taart 40 à 45 minuten in de oven.


#### Bron

Delicious magazine


